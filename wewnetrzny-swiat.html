<!DOCTYPE html>
<html lang="pl">
    <head>
        <meta charset="UTF-8">
        <title>Wewnętrzny świat – miejsce w umyśle systemu | Przewodnik po Mnogości</title>
        <link rel="icon" href="ampersand-icon.png">
        <meta name="color-scheme" content="dark light">
        <meta name="viewport" content="width=device-width, initial-scale=1">
        <meta name="author" content="System Tęczowego Chaosu">
        <meta name="description" content="Wewnętrzny świat to miejsce wykreowane przez umysł, które może być tak samo realistyczne, jak świat zewnętrzny. W przypadku marzycielstwa dezadaptacyjnego nazywa się go parakosmem. Istoty żyjące w wewnętrznym świecie nazywane są NPC.">
        <meta name="twitter:description" content="Wewnętrzny świat to miejsce wykreowane przez umysł, które może być tak samo realistyczne, jak świat zewnętrzny. W przypadku marzycielstwa dezadaptacyjnego nazywa się go parakosmem. Istoty żyjące w wewnętrznym świecie nazywane są NPC.">
        <meta property="og:description" content="Wewnętrzny świat to miejsce wykreowane przez umysł, które może być tak samo realistyczne, jak świat zewnętrzny. W przypadku marzycielstwa dezadaptacyjnego nazywa się go parakosmem. Istoty żyjące w wewnętrznym świecie nazywane są NPC.">
        <!-- <meta name="keywords" content="wewnętrzny świat, wewnątrzświat, wewnętrzny świat dysocjacyjne zaburzenie tożsamości, parakosm marzycielstwo dezadaptacyjne, wewnętrzny świat systemy, wewnętrzny świat mnogość, wewnętrzny świat wielorakość"> -->
        <link rel="stylesheet" type="text/css" href="style.css">
        <script src="script.js" defer></script>
        <script src="settings.js" defer></script>
    </head>
    <body>
        <div id="shadow" class="shadow"></div>
        <div id="sidebar-shadow" class="shadow"></div>
        
        <a class="to-main" href="#main">Przejdź do zawartości</a>
        
        <header class="header">
            <button class="menu-icon" type="button" onclick="menu()">
                <img src="menu-icon.png" alt="Menu" title="Menu">
            </button>
            <a href="/" class="title">Przewodnik po Mnogości</a>
            <a href="ustawienia" class="settings desktop">
                <img src="settings.png" alt="ustawienia">
            </a>
        </header>
        
        <a href="ustawienia" class="settings mobile">
            <img src="settings.png" alt="ustawienia">
        </a>
        
            <aside class="sidebar" id="sidebar">
                <button class="menu-icon" type="button" onclick="menu()">
                    <img src="menu-icon.png" alt="Menu" title="Menu">
                </button>
                <nav class="menu-options">
                    <a href="/" id="glowna" class="option">Strona główna</a>
                    <a href="mnogosc" id="mnogosc" class="option">Mnogość</a>    
                    <a href="terminologia" id="terminologia" class="option">Terminologia</a>    
                    <a href="powiazane-zaburzenia" id="powiazane-zaburzenia" 
                    class="option">Powiązane zaburzenia</a> 
                    <a href="powstawanie" id="powstawanie" class="option">Powstawanie</a> 
                    <a href="system" id="system" class="option">System</a>       
                    <a href="wspolosoby" id="wspolosoby" class="option">Współosoby</a>   
                    <a href="frontowanie" class="option" id="frontowanie">Frontowanie</a> 
                    <a href="wewnetrzny-swiat" id="wewnetrzny-swiat" class="option current">Wewnętrzny świat</a> 
                    <a href="materialy" id="materialy" class="option">Materiały</a>
                    <a href="zrodla" id="zrodla" class="option">Źródła</a>
                </nav>
            </aside>

        <main id="main">

            <h1>Wewnętrzny świat</h1>

            <p>
                Na stronie używamy <a href="/#jezyk-neutralny-plciowo" class="internal">języka neutralnego płciowo</a>.
            </p>

            <p>
                Wewnętrzny świat, wewnątrzświat (ang. <i lang="en">innerworld</i>) <b>to miejsce wykreowane przez umysł</b>, gdzie <a href="wspolosoby" class="internal">współosoby</a> mogą widzieć siebie nawzajem, rozmawiać ze sobą, nawiązywać przyjaźnie, wchodzić w związki, a nawet wieść swoje własne życia, w czasie gdy nie <a href="frontowanie" class="internal">frontują</a>. Niektóre <a href="system#osoba-singletowa" class="internal">osoby singletowe</a> także mogą posiadać swoje wewnętrzne światy, można je spotkać głównie przy marzycielstwie dezadaptacyjnym (nazywane są wtedy parakosmami, żyjące w nich <a href="#npc" class="internal">NPC</a> zwane są para, a osoba, w którą wciela się w nich osoba marząca, to paraja). Dla wielu <a href="system" class="internal">systemów</a> <strong>nie jest to zwyczajnie miejsce w wyobraźni</strong> – także niektóre osoby z <a href="https://wylecz.to/uklad-nerwowy-i-psychiatria/afantazja/" target="_blank" rel="noopener noreferrer" class="external"><img src="external.png" alt="zewnętrzny">afantazją</a>  (brakiem możliwości widzenia obrazów w swoim umyśle) mogą odbierać je w pełni wszystkimi swoimi zmysłami. Można by je było porównać do miejsc, które odwiedzamy w swoich snach, ale te dwie rzeczy wciąż posiadają odmienną mechanikę działania – wewnętrzne światy są dużo bardziej spójne i logiczne, nie ma w nich także wskazówek, które osobom <a href="https://www.medonet.pl/zdrowie,swiadomy-sen---opis--jak-snic-swiadomie,artykul,1729147.html" target="_blank" rel="noopener noreferrer" class="external"><img src="external.png" alt="zewnętrzny">śniącym świadomie</a>  pozwalają odróżnić świat snu od świata jawy (brak możliwości zapalenia światła, posiadanie sześciu palców, możliwość oddychania z zatkanym nosem i ustami itd.). Wiele z nich jest niezwykle dokładną symulacją rzeczywistości i każde wydarzenie ma w nich swój przewidywalny skutek.
            </p>

            <p>
                <b>Zależnie od potrzeb systemu może być to wszystko</b> – od pojedynczego pokoju (najczęściej w przypadku małych systemów) do całych galaktyk z najróżniejszymi planetami (raczej przy bardzo dużych systemach). U niektórych <a href="powstawanie#traumogeniczne" class="internal">traumogenicznych</a> przeróżne rzeczy w środku mają symboliczne czy metaforyczne znaczenie. Nie każdy system posiada takie miejsce, a niektóre mają ich kilka, które mogą, ale nie muszą, być ze sobą połączone. W przypadku jego braku <a href="materialy/dla-systemow#tworzenie-wewnetrznego-swiata" class="internal">wewnętrzny świat można utworzyć</a>, np. na terapii. 
            </p>

            <fieldset class="contents">
                <legend>Spis treści</legend>
                <div class="second">
                    <a href="#mechanika">Mechanika</a>
                    <div class="third">
                        <a href="#smierc">Śmierć</a>
                    </div>
                    <a href="#npc">NPC</a>
                    <a href="#pokoj-frontowy">Pokój frontowy</a>
                </div>
            </fieldset>

            <h2>
                <div class="target" id="nie-sztuczne-wspomnienia"></div>
                Nie „sztuczne wspomnienia”
            </h2>

            <p>
                Wśród części osób specjalistycznych można się spotkać z przekonaniem, że wewnętrzny świat to wyłącznie zbiorowe sztuczne wspomnienia, dostępne dla współosób w trakcie <a href="frontowanie" class="internal">frontowania</a>. Głównym argumentem na poparcie tego stwierdzenia jest, że „ludzki mózg nie byłby w stanie symulować całej rzeczywistości jednocześnie dla tylu osób alterowych”. Chciałobyśmy zauważyć, że nie jest to nawet prawdziwy argument, ale hipoteza. Nie istnieje żadne badanie wykluczające możliwość, że wydarzenia w wewnętrzświatach dzieją się w czasie rzeczywistym. Poza tym chciałobyśmy zauważyć, że stworzenie sztucznych wspomnień, które będą ze sobą spójne, także wymaga nakładu czasu i energii, więc tak czy inaczej cały proces wykracza znacznie poza to, co dzieje się w głowach <a href="system#osoba-singletowa" class="internal">osób pojedynczych</a>. Jak na razie nie można z całą pewnością stwierdzić, jaki mechanizm za tym stoi – ale to nie ma znaczenia. Sama nazwa „sztuczne wspomnienie” sugeruje jego fałszywość, a dla większości osób posiadających wspomnienia z wewnątrzświatów ich doświadczenia w środku są tak samo prawdziwe, jak dla ciebie jest fakt, że czytasz teraz treści na naszej stronie. Nigdy nie powinno się nazywać czyichś wspomnień z wewnętrznego świata sztucznymi wspomnieniami, jeżeli dana osoba sama tego nie robi. Zamiast tego powinno się mówić o <a href="wspolosoby/wewnetrzne-funkcjonowanie#egzowspomnienia" class="internal">egzowspomnieniach</a>. Jeżeli nie rozumiesz, dlaczego to ma znaczenie, wyobraź sobie, że ktoś mówi, że twój wczorajszy sen to tak naprawdę sztuczne wspomnienie i nigdy się nie wydarzył. Irytujące, prawda? Ale jakie masz dowody na to, że tak nie było?
            </p>

            <p>
                Podsumowując, nie nazywaj wspomnień z wewnętrznego świata sztucznymi wspomnieniami (no chyba że to twoje własne wspomnienia i wolisz tak o nich mówić).
            </p>

            <h2>
                <div class="target" id="mechanika"></div>
                Mechanika
            </h2>

            <p>
                Dla wielu systemów wszystko wewnątrz jest dokładnie tak realistyczne, jakby było rzeczywiste (dlatego nie powinno się nazywać zewnętrznego świata prawdziwym światem, bo sugeruje to fikcyjność ich życia w środku, które dla nich jest doświadczeniem jak najbardziej prawdziwym). Z kolei inne wewnętrzne światy mogą być bardziej mgliste i płynne, niektóre zmysły (np. dotyk) mogą nie działać lub działać tylko częściowo (np. wrażenie dotyku zamiast faktycznego dotyku), a rzeczy dziać się tylko w miejscach, w których w danym momencie obecna jest któraś z współosób. Czasami różne współosoby różnie doświadczają poziomu realności wewnętrznego świata. Zdarza się, że współosoby, zwłaszcza <a href="wspolosoby/role#osoba-hostujaca" class="internal">osoba hostująca</a>, w trakcie frontowania doświadczają amnezji dotyczącej wydarzeń mających miejsce w środku. U niektórych współosoby nie pamiętają szczegółów niczego, co działo się w miejscu oddalonym od aktualnej osoby frontującej, u innych z kolei przypominanie sobie wydarzeń z wewnątrzświata jest zbliżone do przypominania sobie treści swoich snów. Niektóre traktują wszystkie wydarzenia dziejące się w środku jako symboliczne.
            </p>

            <p>
                W niektórych wewnętrznych światach współosoby muszą dbać o zaspokajanie głodu i pozostałych fizjologicznych potrzeb, a w innych nie muszą się martwić nawet o prawa fizyki. Czasami nawet odczuwalny czas płynie inaczej niż na zewnątrz, na przykład każdy dzień tutaj odpowiada miesiącowi w środku. W części światów wszystkie rzeczy, których współosoby potrzebują, pojawiają się na ich życzenie, w innych, najczęściej bardziej rozbudowanych, muszą np. iść do sklepu i je kupić. Nie wszystkie miejsca w wewnętrznym świecie są dostępne dla wszystkich współosób, nie wszystkie współosoby mogą też siebie nawzajem widzieć. <a href="wspolosoby/role#osoba-odzwierna" class="internal">Osoby odźwierne</a> mogą mieć kontrolę nad tym, kto i gdzie ma prawo wejść, a <a href="wspolosoby/role#osoba-architektoniczna" class="internal">osoby architektoniczne</a> i <a href="wspolosoby/role#osoba-wladcza-stworzen" class="internal">władcze stworzeń</a> nad całą mechaniką działania świata i jego wyglądem. Jeżeli prawa wewnętrznego świata zezwalają na odczuwanie bólu, współosoba kontuzjowana w wewnętrznym świecie może doświadczać egzobólu podczas frontowania, nawet jeśli ciału nic nie jest.
            </p>
 <!-- Traumę, doświadczoną w środku, nazywa się czasami endotraumą i może być ona dokładnie tak samo prawdziwa i wyniszczająca jak taka zewnętrzna.  -->
            <p>
                W czasie frontowania większość osób może zajrzeć do wewnętrznego świata. Często obserwują go wtedy z lotu ptaka albo patrzą na swoje ciało z trzecioosobowej perspektywy. Niektóre są w stanie nawet kierować swoim wewnętrznym ciałem, kiedy mają kontrolę nad tym zewnętrznym. Ćwiczenie konkretnych czynności w środku może się przekładać na umiejętność ich wykonywania na zewnątrz. Mówimy oczywiście o prostych czynnościach – można nauczyć się lepiej rysować, ale raczej nie pilotować helikopter. W bardziej złożonych światach mózg często wypełnia luki tam, gdzie brakuje mu wiedzy – współosoby mogą obejrzeć film całkiem podobny do Gwiezdnych Wojen, uczyć się języka przypominającego hiszpański czy studiować na kierunku zbliżonym do prawa.
            </p>

            <h3>
                <div class="target" id="smierc"></div>
                Śmierć
            </h3>

            <p>
                Mechanika niektórych wewnętrznych światów pozwala na śmierć współosób, ale nie jest to śmierć w naszym słowa znaczeniu, bo <strong>współosoby są stałą częścią umysłu i nie mogą umrzeć</strong> (mogą jedynie <a href="wspolosoby/wewnetrzne-funkcjonowanie#fuzja" class="internal">połączyć się</a> lub zapaść w długą <a href="wspolosoby/wewnetrzne-funkcjonowanie#spiaczka" class="internal">śpiączkę</a>, co przez niektóre jest postrzegane jako rodzaj śmierci). Taka współosoba może np. odrodzić się w innym miejscu i/lub czasie lub zostać przeniesiona do innego wewnętrznego świata, który symbolizuje zaświaty. <strong>Śmierć może być niezwykle traumatyczna</strong> dla danej osoby, zwłaszcza kiedy w wewnętrznym świecie możliwe jest odczuwanie bólu i/lub wierzy ona, że przestanie istnieć. Może być także traumatyczna dla pozostałych współosób w sytuacjach, gdy osoby członkowskie systemu po swojej śmierci wydają się po prostu znikać (a tak naprawdę są przenoszone do wewnątrzświatowych zaświatów albo zapadają w śpiączkę, ale reszta systemu może o tym nie wiedzieć).
            </p>

            <h2>
                <div class="target" id="npc"></div>
                NPC
            </h2>

            <p>
                NPC (od ang. <i lang="en">Non-Player Characters</i>) są to ludzie, zwierzęta i inne istoty w wewnętrznym świecie, które nie są współosobami i występują w nim po to, żeby go bardziej urzeczywistnić i dotrzymywać towarzystwa współosobom. Nazwa została zaczerpnięta od postaci z gier komputerowych, które stanowią jedynie tło dla głównej fabuły (jeżeli wolałobyście polską nazwę, proponujemy BN – bohater niezależny, określenie używane w środowisku gier RPG). Większość z nich jest dosyć płaska – porównuje się je do sztucznej inteligencji, która może nawet odpowiadać ci w miarę sensownie, dopóki nie zadasz jej pytania na temat, z którym w zamyśle nie miała mieć do czynienia. Jednak niektóre NPC, najczęściej ważne dla kogoś w systemie, stopniowo mogą stać się w pełni rozbudowanymi osobami. Nazywamy ich świadomymi i jedyną rzeczą, która odróżnia ich od współosób, jest brak możliwości przejęcia przez nie kontroli nad ciałem, bycia we <a href="frontowanie#wspolswiadomosc" class="internal">współświadomości</a> i posiadania dostępu do dzielonych wspomnień systemu. Wiele z takich NPC po jakimś czasie samemu staje się współosobami (a niektóre współosoby mogą dobrowolnie stać się NPC, rezygnując zupełnie z możliwości dostępu do frontu).
            </p>

            <h2>
                <div class="target" id="pokoj-frontowy"></div>
                Pokój frontowy
            </h2>

            <p>
                Pokój poświęcony frontowi często występuje w wewnętrznych światach. Może mieć na przykład panel kontroli i duży ekran, na którym widać wszystko, co dzieje się w zewnętrznym świecie. Współosoby mogą do niego pójść, kiedy chcą przejąć kontrolę nad ciałem albo sprawdzić, co w danym momencie dzieje się na zewnątrz. W niektórych światach każda <a href="frontowanie#zamiana" class="internal"></a>zamiana będzie skutkowała przeniesieniem nowej osoby frontującej do pokoju frontowego, niezależnie od tego, gdzie wcześniej była i czym się zajmowała.
            </p>




            <div class="footer">
                <i>„Ależ oczywiście to dzieje się w twojej głowie, Harry, tylko skąd, u licha, wniosek, że wobec tego nie dzieje się to naprawdę?”</i>

<p>Jesteśmy poligenicznym, zapełnionym introjektowymi, poliwielorakim, blurianowym, poliświadomym systemem funkcjonującym pod nazwą <span class="name">System Tęczowego Chaosu</span> . Chaos, bo cóż, nasza wewnętrzna organizacja pogrążona jest w chaosie. Tęczowy, jak by się można było domyślić, wziął się z naszego dużego powiązania ze społecznością LGBTQ+, a także reprezentuje naszą różnorodność – w sensie metaforycznym, a dla niektórych także dosłownym (kilkoro z nas ma synestezję) jesteśmy pełną gamą najróżniejszych kolorów. Niewiele można o nas powiedzieć, żeby odnosiło się to do wszystkich, poza tym, że bardzo się od siebie różnimy. Dlatego kiedy piszemy „my”, mamy na myśli tylko część z nas. Naszą misją jest walczyć o tolerancję i równouprawnienie dla osób mnogich i wszystkich innych marginalizowanych grup. Całym sercem podpisujemy się pod <a href="https://kinhost.org/Movement/ManifestoYouDontGetToDefineUsAnymore" target="_blank" class="external"><img src="external.png" alt="zewnętrzny">manifestem The Crisses</a>. Nic o nas bez nas. Nie będziecie nas dłużej definiować.</p>


<p>Kontakt:
    <a href="mailto:systemteczowegochaosu@gmail.com" class="internal">systemteczowegochaosu@gmail.com</a></p>
    
    <!-- <p><a href="https://www.youtube.com/channel/UCDGJCOfdfaO-rN-3vrzCY-g" target="_blank" rel="noopener noreferrer" class="external"><img src="external.png" alt="zewnętrzny">Przewodnik po Mnogości na YouTube</a></p>
    
    <p><a href="https://www.youtube.com/channel/UCtyMdp56oEJFtVTqp4G4USQ" target="_blank" rel="noopener noreferrer" class="external"><img src="external.png" alt="zewnętrzny">System Tęczowego Chaosu na YouTube</a></p> -->
    
    <p><a href="https://discord.gg/SVRTZzkWQC" target="_blank" rel="noopener noreferrer" class="external"><img src="external.png" alt="zewnętrzny">Mnoga Przestrzeń na discordzie</a></p>
    
    <p>Nie używamy ciasteczek, bo nawet nie wiemy, jak i po co.</p>
    
    <p>Będziemy niezwykle wdzięczne za każde udostępnienie strony i podlinkowanie do nas na witrynach w jakikolwiek sposób nawiązujących do poruszanych przez nas treści. Pomoże to Przewodnikowi po Mnogości wyświetlać się wyżej w wyszukiwaniach, niż medyczne strony o dysocjacyjnym zaburzeniu tożsamości zdawkowo wspominające o kilku „osobowościach” i ogólnych objawach.</p>
    
    <p>Chcemy uczynić nasze treści dostępnymi dla każdego. Jeżeli jest coś, co utrudnia ci korzystanie z witryny, napisz do nas. Postaramy się rozwiązać ten problem.</p>
    
    <p>Strona ma wyłącznie charakter informacyjny i nie powinna być używania w celu diagnozy ani leczenia. Nie bierzemy na siebie odpowiedzialności za żadne decyzje osób czytających podjęte pod wpływem znalezionych tutaj treści.</p>

    <p>Cała zawartość jest udostępniona na licencji <a href="https://oql.avris.it/license/v1.1" target="_blank" rel="noopener noreferrer" class="external"><img src="external.png" alt="zewnętrzny">OQL</a></p>
</div>



        </main>
    </body>
</html>