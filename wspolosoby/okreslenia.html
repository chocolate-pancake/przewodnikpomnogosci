<!DOCTYPE html>
<html lang="pl">
    <head>
        <meta charset="UTF-8">
        <title>Określenia opisujące osoby członkowskie systemów | Przewodnik po Mnogości</title>
        <link rel="icon" href="../ampersand-icon.png">
        <meta name="color-scheme" content="dark light">
        <meta name="viewport" content="width=device-width, initial-scale=1">
        <meta name="author" content="System Tęczowego Chaosu">
        <meta name="description" content="Zależenie od systemu osoby członkowskie mogą być nazywane współosobami, osobami alterowymi, wewnętrznymi osobami przyjacielskimi, osobowościami, tożsamościami czy częściami.">
        <meta name="twitter:description" content="Zależenie od systemu osoby członkowskie mogą być nazywane współosobami, osobami alterowymi, wewnętrznymi osobami przyjacielskimi, osobowościami, tożsamościami czy częściami.">
        <meta property="og:description" content="Zależenie od systemu osoby członkowskie mogą być nazywane współosobami, osobami alterowymi, wewnętrznymi osobami przyjacielskimi, osobowościami, tożsamościami czy częściami.">
        <link rel="stylesheet" type="text/css" href="../style.css">
        <script src="../script.js" defer></script>
        <script src="../settings.js" defer></script>
    </head>
    <body>
        <div id="shadow" class="shadow"></div>
        <div id="sidebar-shadow" class="shadow"></div>
        
        <a class="to-main" href="#main">Przejdź do zawartości</a>
        
        <header class="header">
            <button class="menu-icon" type="button" onclick="menu()">
                <img src="../menu-icon.png" alt="Menu" title="Menu">
            </button>
            <a href="../" class="title">Przewodnik po Mnogości</a>
            <a href="../ustawienia" class="settings desktop">
                <img src="../settings.png" alt="ustawienia">
            </a>
        </header>
        
        <a href="../ustawienia" class="settings mobile">
            <img src="../settings.png" alt="ustawienia">
        </a>
        
            <aside class="sidebar" id="sidebar">
                <button class="menu-icon" type="button" onclick="menu()">
                    <img src="../menu-icon.png" alt="Menu" title="Menu">
                </button>
                <nav class="menu-options">
                    <a href="../" id="glowna" class="option">Strona główna</a>
                    <a href="../terminologia" id="terminologia" class="option">Terminologia</a>
                    <a href="../mnogosc" id="mnogosc" class="option">Mnogość</a>
                    <a href="../wyjasnienia" id="wyjasnienia" class="option">Wyjaśnienia</a>       
                    <a href="../powiazane-zaburzenia" id="powiazane-zaburzenia" 
                    class="option">Powiązane zaburzenia</a> 
                    <a href="../powstawanie" id="powstawanie" class="option">Powstawanie</a> 
                    <a href="../system" id="system" class="option">System</a>       
                    <a href="../wspolosoby" id="wspolosoby" class="option">Współosoby</a>   
                    <a href="../frontowanie" class="option" id="frontowanie">Frontowanie</a> 
                    <a href="../wewnetrzny-swiat" id="wewnetrzny-swiat" class="option">Wewnętrzny świat</a> 
                    <a href="../materialy" id="materialy" class="option">Materiały</a>
                    <a href="../zrodla" id="zrodla" class="option">Źródła</a>
                </nav>
            </aside>

        <main id="main">

            <h1>(Współosoby) <br>
            Określenia</h1>


            <p id="lan">
                Na stronie używamy <a href="../#jezyk-neutralny-plciowo" class="internal">języka neutralnego płciowo</a>.
            </p>            

            <p>
                Osoby z <a href="../system" class="internal">systemów</a> z <a href="../powiazane-zaburzenia/did" class="internal">DID</a>/<a href="../powiazane-zaburzenia/osdd" class="internal">OSDD</a> najczęściej są nazywane osobami alterowymi (alterami, alterkami, alterzami). Nie wszystkie jednak mogą czuć się dobrze z tym terminem, gdyż powstał on jako skrót od osobowości alternatywnych. Pozostaje jeszcze pytanie o systemy niezaburzone. W społeczności angielskiej najpopularniejsze określenie na osoby członkowskie systemu to trudnoprzetłumaczalne <i lang="en">„headmates”</i>, znaczące mniej więcej tyle co „osoby znajome z głowy”. I oczywiście można mówić w ten sposób, można także po prostu korzystać z anglicyzmu, ale bardzo zależało nam na znalezieniu czegoś polskiego, krótkiego i przyjemnego w użyciu. Nie było to proste, ale na wzór słów „współlokator” czy „współobywatelka” utworzyłośmy „współosoby”. Dwie osoby lokatorskie na pewno gdzieś mieszkają, ale dwie osoby współlokatorskie na pewno mieszkają w tym samym miejscu – tak samo dwie osoby na pewno znajdują się w jakichś ciałach, ale dwie współosoby na pewno znajdują się w tym samym ciele. Spojrzenie na problem w taki sposób daje nam wiele innych możliwości – współludzie, współistoty, współstworzenia czy – moje ulubione – osoby współśmiertelnicze (które nie są neutralne płciowo, więc zależnie od potrzeb można je ładnie genderyzować), a także współjednostki, które na upartego mogą służyć jako uniwersalny termin zarówno dla tych postrzegających siebie jako ludzi i dla tych, które widzą siebie jedynie jako części jednej osoby (na upartego, bo te nie uznające siebie za osoby mogą nie uznawać siebie także za jednostki). Czy to się przyjmie? Ciężko stwierdzić, zwłaszcza biorąc pod uwagę naszą narodową niechęć do „dziwnych”, nowych wyrażeń. Chcemy podkreślić, że to jedynie nasza propozycja. Używamy jej na stronie dla swojej własnej wygody, ale to od osób członkowskich każdego systemu zależy, jak zdecydują się siebie nazywać. Jako alternatywę możemy podsunąć „wewnętrzne osoby współlokatorskie/znajome/przyjacielskie”, które pewnie będą brzmieć bardziej klarownie dla niewtajemniczonych, ale są już troszkę dłuższe. To także daje wiele ciekawych możliwości – „mój wewnętrzny brat”, „moja wewnętrzna mama”, „moje wewnętrzne podopieczne”. Tylko z niektórymi określeniami może być problem, bo „moje wewnętrzne dziecko” czy „mój wewnętrzny demon” raczej zostaną zrozumiane w sposób metaforyczny.
            </p>

            <!-- Chyba trzeba zmienić te współosoby na współjednostki, żeby jednak nikogo nie wykluczać - Natasza
            Ja tam nie widzę potrzeby, ale jak uważasz - Jonatan
            Jak nazywają nas osobowościami, to nikt się nie przejmuje, że nas wykluczają, nic się nie stanie, jak raz sytuacja ulegnie odwróceniu - Ronald
            Systemy, które postrzegają siebie jako jedną osobę, nie są temu winne i także zasługują na bycie rozpoznanymi - Sticky 
            Poprawienie tego wszystkiego to będzie w cholerę dużo pracy :// - Tomek
            Ale będzie pasowało do podstaw mnogości. Skłaniam się do uznania definicji mnogości z pluralpedii albo napisania i tej, i tej z Power to the Plurals. Aczkolwiek nie wiem, może lepiej będzie pchać te wyjaśnienie, że system składa się z oddzielnych osób, zostawiając tylko w kilku miejscach wspomnienie, że nie wszystkie siebie tak postrzegają, żeby ludzie z zewnątrz byli bardziej skłonni do postrzegania każdej współosoby/części/czegokolwiek jako jednostki, która nie jest zupełnie płaska, dwuwymiarowa i nie ma prawa do posiadania odmiennych opinii itd. w stosunku do całego systemu - Natasza
            Dałbym obydwie definicje i zrobiłbym resztę tak, jak mówisz - Jonatan
            Zmiana współosób na współjednostki niewiele pomoże, kiedy część systemów nie uważa swoich składowych ani za osoby, ani nawet za jednostki. Trzeba po prostu zaakceptować, że nie mamy w języku polskim takiego uniwersalnego określenia, co headmates. I być może poprawić jakoś podstawy mnogości, ale równie dobrze można zostawić tak, jak jest. - Nilda
            Zgadzam się, im mniej pracy, tym lepiej. Chcę już to w końcu upublicznić, przestań szukać kolejnych rzeczy, które jeszcze "trzeba" poprawić, bo w życiu tego nie skończymy. Nie da się zrobić tego tak, żeby było idealnie i tyle - Tomek
            :(( - Natasza-->

            <fieldset class="contents">
                <legend>Spis treści</legend>
                <div class="second">
                    <a href="#poprawne-stosowanie">Poprawne stosowanie</a>
                    <a href="#nie-osobowosci">Nie „osobowości”</a>
                    <div class="third">
                        <a href="dlaczego-to-wazne">Dlaczego to ważne?</a>
                    </div>
                    <a href="#definicja-osoby">Definicja „osoby”</a>
                    <div class="third">
                        <a href="#nasza-definicja-osoby">Nasza definicja „osoby”</a>
                    </div>
                    <a href="#przypisy">Przypisy</a>
                </div>
            </fieldset>

            <h2>
                <div class="target" id="poprawne-stosowanie"></div>
                Poprawne stosowanie
            </h2>

            <p>
                Sformułowań takich jak „moi alterzy”, „jeno współosoby” czy „twoja wewnętrzna wspólokatorka” na ogół należy używać w taki sam sposób, w jaki używa się „moi przyjaciele” czy „twoja przyjaciółka” – w grupie przyjacielskiej nie ma jednej osoby, która posiada wszystkie pozostałe, tylko wszystkie są osobami przyjacielskimi wszystkich. Tak samo nie ma jednej, „prawdziwej”, „oryginalnej” osoby, która posiada inne współosoby, tylko każda osoba w systemie jest współosobą dla wszystkich pozostałych. Oczywiście osoby członkowskie niektórych systemów mogą postrzegać swoją osobę hostującą lub dowolną inną jako tę główną czy najważniejszą z nich, a siebie jako jej części czy dodatkowe istoty, i to jest w porządku. Ale nie należy takiego stanu rzeczy zakładać przy spotkaniu z każdym systemem. Jeżeli masz wątpliwości – pytaj. I pamiętaj, że osoba hostująca może uważać sama siebie za tą najważniejszą i oryginalną, ale jej współosoby wcale nie muszą podzielać jej zdania!
            </p>

            <h2>
                <div class="target" id="nie-osobowosci"></div>
                Nie „osobowości”
            </h2>

            <p>
                W polskiej terminologii (przynajmniej tej, do której miałośmy dostęp) najczęściej stosowane są określenia „osobowości”, „alternatywne osobowości”, „dysocjacyjne części osobowości”, „części”, „tożsamości” czy „alter ego”. My jednak stanowczo odradzamy używania ich <strong>bez konsultacji z danym systemem</strong>, ponieważ nasuwają one bardziej skojarzenia z przedmiotem czy zjawiskiem i dla nieobeznanych z tematem mogą utrudnić uznanie współistot jako rzeczywistych osób (w systemach, które siebie jako takie postrzegają). 
            </p>

            <p>
                Popatrzmy na osobowość: możemy powiedzieć „mam flegmatyczną osobowość” czy „ona ma osobowość poszukiwaczki przygód”. Raczej nie powiemy: „jestem flegmatyczną osobowością” ani „ona jest osobowością poszukującą przygód”. Osobowość i osoba nie są dla nas rzeczami tożsamymi, a osobowość znajduje się w tym zestawieniu na pozycji podrzędnej, podobnie jak tożsamość. Dlatego nazywanie współosób „osobowościami” wyzwala w naszych umysłach sugestię, że są one czymś mniej niż osobami takimi jak ty czy ja (nie mówiąc już o nazywaniu ich „częściami osobowości”; zdajemy sobie sprawę, że taka terminologia jest używana w środowisku naukowym, ale uważamy, że jeżeli nazewnictwo wyrządza szkodę społeczności, należy je zmienić). 
            </p>

            <p>
                Z kolei <a href="https://polszczyzna.pl/alter-ego-co-to-jest-definicja-synonimy-slownik/" target="_blank" rel="noopener noreferrer" class="external"><img src="../external.png" alt="zewnętrzny">alter ego</a> w powszechnym rozumieniu nie jest raczej inną, świadomą istotą, a wzorcem zachowań, który przyjmuje posiadająca je osoba. Alter ego może mieć aktor, który w każdym momencie potrafi zacząć zachowywać się jak grana przez niego postać z serialu, pisarka, która wkłada swoje myśli i emocje w umysł swojej głównej bohaterki, czy fanko gier RPG, które na sesjach wciela się w odważną i waleczną elfkę (lub trochę nierealistyczny, ale znajomy przykład, w którym nieśmiały nastolatek w momencie zagrożenia dla swojego miasta zakłada kostium i staje się niepokonanym superbohaterem). 
            </p>

            <p>
                Oczywiście niektóre systemy mogą preferować określenia „osobowości” czy „części” i nie ma w tym nic złego. Niektóre postrzegają siebie raczej jako właśnie części składające się na jedną osobę, a nie osobne istoty, i mają prawo do wyrażania w ten sposób swojego doświadczenia mnogości. Ale co ważne – musi być to coś, o czym decydują ona, a nie inne osoby, narzucające im swój sposób widzenia. Jeżeli ty chcesz nazywać w ten sposób swoje współjednostki, <span class="unspecified">powinnxś</span><span class="masculine">powinieneś</span><span class="feminine">powinnaś</span><span class="neutral">powinnoś</span><span class="postgender">powinnuś</span> wziąć pod uwagę dwie rzeczy. Po pierwsze musisz je wszystkie zapytać o ten pomysł, bo ona mogą wcale nie chcieć być tak nazywane, a to, że część z nich nie ma nic przeciwko, nie oznacza, że pozostałe także się zgodzą. A po drugie to zazwyczaj działa w dwie strony. Jeżeli ona są twoimi osobowościami, ty jesteś ich osobowością. Jeżeli ona są twoimi częściami, ty jesteś ich częścią. Jeżeli przyjmujesz sposób patrzenia z punktu widzenia <a href="../powstawanie#teoria-strukturalnej-dysocjacji" class="internal">teorii strukturalnej dysocjacji</a> – jest jedna osobowość (osoba) podzielona na części – pamiętaj, że ty nie jesteś tą osobą, a także tylko i wyłącznie jedną z jej składowych. Jeżeli pokroimy ciasto na części, żaden kawałek nie może powiedzieć, że jest całym ciastem, nawet jeżeli będzie z nich wszystkich największy.
            </p>

            <p>
                Na stronie praktycznie w każdym miejscu piszemy o osobach członkowskich systemu. Nie chcemy przez to w żaden sposób sugerować, że postrzeganie swojego systemu (albo podsystemu) jako jednej osoby jest w jakikolwiek sposób gorsze. Nasz dobór słownictwa miał duży związek z naszą decyzją używania na stronie <a href="https://zaimki.pl/osobatywy" target="_blank" rel="noopener noreferrer" class="external"><img src="../external.png" alt="zewnętrzny">osobatywów</a> – nie chciałośmy pisać host czy prześladowca, bo to od razu nasuwa nam obraz kogoś płci męskiej, a osobatywy same przez się narzucają używanie słowa „osoba”. Na pomysł zastąpienia każdego „osoba taka i taka” jednostkami wpadłośmy dopiero później, a to i tak nie do końca rozwiązałoby problem, bo w końcu systemy nie postrzegające swoich składowych jako osób mogą ich także nie postrzegać jako jednostek (i bądźmy szczere, nie chciało nam się już tego wszystkiego poprawiać; ale w nowszych tekstach staramy się częściej używać jednostek). Z kolei mówienie „część hostująca” czy „część prześladująca” nie wchodziło dla nas w grę, bo nie po to tyle się męczymy, żeby ludzie z zewnątrz byli gotowi uznać współistoty jako prawdziwe osoby (oczywiście tylko w tych systemach, które tego oczekują), żeby to wszystko zniszczyć sugestią, że osoby członkowskie systemu to tylko części jednej osobowości. Wystarczająco dużo źródeł mówi już o osobowościach i częściach. Mogłobyśmy co prawda pisać za każdym razem „współosoby / współjednostki / osoby alterowe / części / osobowości / alter ego / itp.”, ale wiecie, mamy ograniczone zasoby czasu i energii, no i chciałobyśmy, żeby to wszystko się jakoś przyjemnie czytało. Tak więc po prostu pamiętajcie, że każdą „współosobę” możecie zastąpić dowolnym określeniem, którego używacie wy albo inny system.
            </p>

            <!-- No, i jest super, wszystkie zadowolene, a my nie musimy się dodatkowo męczyć - Tomek
            Nie wiem, czy nie przesadzamy trochę z tymi próbami zadowolenia wszystkich. I tak niektóre będą niezadowolone i tak - Jonatan
            Dobra, pozwól Nataszy spełniać marzenia - Tomek -->

            <p>
                Podsumowując, <strong>nie używajcie „osobowości”, „części”, „tożsamości” ani „alter ego” w odniesieniu do danego systemu,  jeżeli on sam tego nie robi</strong>, bo te określenia są dehumanizujące. Każdy system ma mimo wszystko prawo, żeby ich używać, jeżeli takie jest jego życzenie, a każdą „współosobę” na naszej stronie można podmienić na dowolne z tych i innych określeń.
            </p>

            <h3>
                <div class="target" id="dlaczego-to-wazne"></div>
                Dlaczego to ważne?
            </h3>

            <p>
                Może zastanawiasz się, dlaczego tak bardzo na to naciskamy i tak bardzo nam na tym zależy. Przecież „słowa to tylko słowa”, prawda? Nie ważne, czy nazwiesz altera osobą, osobowością, częścią osobowości, ani trochę nie zmieni się to, czym on tak naprawdę jest. A więc co za różnica?
            </p>

            <p>
                Różnica jest ogromna. Słowa mają moc, kształtują nasz sposób postrzegania rzeczywistości. Jeżeli będziesz nazywać osobę częścią osobowości, podświadomie będziesz bardziej skłaniać się do postrzegania jej w sposób, w jaki postrzegasz aspekty swojej własnej osobowości, niż w taki, w jaki postrzegasz inne osoby w społeczeństwie. Jeżeli jakaś część ciebie bardzo chce iść na imprezę, ale inna wolałaby zostać w domu, a ty zdecydujesz się pójść i będziesz się naprawdę dobrze bawić, nie będziesz tego żałować. Możesz ten sposób myślenia przenieść na systemy: „skoro jedna twoja część chce pójść, a druga nie chce, zignoruj tą drugą i idź, będzie super!”, w ogóle nie zastanawiając się nad faktem, jak okrutne jest dawanie komuś porady, żeby zignorowało czyjeś uczucia dla swojej własnej przyjemności. W naszym przykładzie w przypadku mnogich sytuacja po imprezie będzie wyglądać zupełnie inaczej, niż u ciebie – pierwsza „część” będzie szczęśliwa, że wspaniale się bawiła, ale druga będzie czuła się zraniona i być może także wściekła, że została potraktowana wyłącznie jako niewygodne uczucie, które trzeba zignorować, i zaciągnięta w miejsce, w którym nie chciała być, gdzie głośna muzyka zadawała ból jej wysoko wrażliwemu umysłowi. <a href="../mnogosc" class="internal">Mnogość</a> to zazwyczaj coś dużo, dużo więcej niż wyższy poziom wewnętrznych konfliktów. Oczywiście można, i czasami trzeba, obejść to podświadome skojarzenie, kiedy prowadzi się interakcje z systemem używającym w stosunku do siebie takich określeń, a którego części tak na dobrą sprawę funkcjonują jak osoby. Niestety duża część osób będzie miała z tym problemy, dlatego szczerze odradzamy wam nazywanie siebie „osobowościami” i podobnie, jeżeli dosyć się od siebie różnicie (zwłaszcza jeżeli mówiąc: „osobowości”, macie na myśli osoby, a „części” – części systemu). <a href="../system#osoba-singletowa" class="internal">Osoby singletowe</a> mogą mieć problem ze zrozumieniem, że X nie toleruje przytulania, Y nie podziela waszej wiary w Boga, a Z nie potrafi mówić po angielsku, nawet kiedy mówi im się o kilku osobach zamieszkujących jedno ciało, a co dopiero, gdy powiecie im o wielu częściach osobowości. A po co marnować więcej energii na próby tłumaczenia bliskim podstawowych konceptów?
            </p>

            <p>
                A nawet gdyby wszystko powyższe nie miało znaczenia albo w ogóle cię nie przekonywało, jest jeszcze jeden, ważniejszy powód: szacunek. Jeżeli Ambroży powie ci, że nienawidzi swojego imienia i żeby od teraz nazywać go Darek, nie będziesz na niego mówić Ambroży, chociaż takie imię figuruje w jego dokumentach (no chyba, że będziesz; w takiej sytuacji radzimy ci zastanowić się, dlaczego „prawda” o jego imieniu ma dla ciebie większe znaczenie od samopoczucia Darka?). Tak samo nie powiesz „osobowość” na kogoś, kto chce być nazywane współosobą, ani „współosoba” na kogoś, kto identyfikuje się jako alter ego. Jeżeli ktoś uważa, że „znajomy z głowy” brzmi głupio, mów „headmate”, jeżeli ktoś używa „alterka”, ale nie „osoba”, dostosuj się do tego. I nie ma tu znaczenia, czy to jednostki w twoim własnym systemie, czy czyimś, czy cała reszta systemu mówi na nie inaczej, czy uważasz, że są zbyt mało złożone jak na osoby albo zbyt bardzo rozbudowane jak na osobowości. Jeżeli na przekór używasz innej terminologii, niż dana jednostka względem siebie, ranisz ją.
            </p>

            <h2>
                <div class="target" id="definicja-osoby"></div>
                Definicja „osoby”
            </h2>

            <p>
                Osoby naukowe czy specjalistyczne często odmawiają nam prawa do nazywania siebie osobami, ale chcemy zaznaczyć, że to, czym może być osoba, zależy wyłącznie od tego, jak się to słowo zdefiniuje, a <b>jednej określonej definicji nie ma</b>. Słownik języka polskiego określa osobę jako jednostkę ludzką<sup><span class="target" id="s1"></span>[<a href="#1" class="internal">1</a>]</sup>, co jest żadną definicją, bo słowa te są praktycznie swoimi synonimami (a definicji jednostki ludzkiej już w nim nie ma, sprawdzałośmy). Dla wszystkich, które są przekonane, że ich własną definicją osoby jest „jedno ludzkie ciało”, wyprowadzimy was z błędu – założymy się, że nie postrzegacie syjamskich bliźniąt jako jednej osoby, chociaż technicznie rzecz biorąc mają wspólne ciało. Jeżeli teraz decydujecie się zmienić swoją definicję na „jeden ludzki mózg”, znowu wystawimy wasze przekonania na próbę – co powiecie o <a href="https://www.poradnikzdrowie.pl/aktualnosci/rozdzielono-bliznieta-syjamskie-zlaczone-mozgami-pomogly-techniki-wirtualnej-rzeczywistosci-aa-e1hh-cws6-Mo8n.html" target="_blank" rel="noopener noreferrer" class="external"><img src="../external.png" alt="zewnętrzny">bliźniętach syjamskich połączonych mózgami</a>? Czy to półtora osoby, bo nie mają do końca osobnych mózgów, ale nie mają także jednego?
            </p>

            <p>
                <div class="target" id="definicja"></div>
                Na stronie encyklopedii PWN czytamy, że w filozofii osoba to „jednostkowy byt rozumny, zdolny do podejmowania wyborów i ponoszenia za nie odpowiedzialności”<sup><span class="target" id="s2"></span>[<a href="#2" class="internal">2</a>]</sup> (a poniżej dostajemy opis najróżniejszych podejść do kwestii bycia osobą w rozmaitych nurtach). Naszym zdaniem cała sprawa jest trochę bardziej skomplikowana, ale jeżeli koniecznie potrzebujecie definicji, a nie macie ochoty na filozoficzne rozważania, proponujemy dla przykładu przyjąć tę i nie zmieniać jej na siłę tylko po to, żeby osoby dzielące ze sobą ciało przestały do niej pasować. Nie bądźcie jak osoby transfobiczne, które będą próbowały naginać rzeczywistość, byleby tylko ich wytłumaczenie, czym jest kobieta, nie obejmowało kobiet transpłciowych.
            </p>

            <!-- Myślicie, że przesadziłem tutaj z filozofią? - Natasza
                Nie, zostaw, niech im się zamętli w głowie - Jonatan
                Uwielbiamy Nataszę w filozof mode - Tomek
                Jest dobrze, otwieramy ludziom oczy na prawdziwą naturę rzeczy - Lucjan
                Wydaje mi się, że część osób może się poddać z próbami zrozumienia tego, o czym mówisz, ale nie wiem, czy to dobrze, czy źle - Nilda -->

            <p>
                Podsumowując, nazywajcie nas tak, jak chcemy być nazywane, a zastanawianie się nad tym, czym jest osoba, zostawcie osobom filozoficznym.
            </p>

            <h3>
                <div class="target" id="nasza-definicja-osoby"></div>
                Nasza definicja „osoby”
            </h3>

            <p>
                Powiedziałośmy w poprzednim podrozdziale, że naszym zdaniem sprawa z definicją „osoby” jest bardziej skomplikowana. Jeżeli ciekawi cię, co przez to rozumiemy, zapraszamy na nasz filozoficzny wywód. Ostrzeżenie: czytając dalej, ryzykujesz poznanie nowego oblicza rzeczywistości, zmianę światopoglądu, a w rezultacie być może także kryzys egzystencjalny.
            </p>

            <p>
                „Osoba” należy do pojęć tak prostych, że ciężko nam je zdefiniować. Przyjrzyjmy się czemuś trudniejszemu, na przykład tęczy. Jak zdefiniować tęczę? Tęcza to kolorowy łuk pojawiający się na niebie, kiedy jednocześnie pada deszcz i świeci słońce. Myślę, że większość z nas nie miałaby z tym problemu. Ale kiedy trzeba by było komuś zdefiniować stół, myślałobyśmy nad tym trochę dłużej. No bo jak można nie wiedzieć, czym jest stół?
            </p>

            <p>
                Jednak jakaś definicja stołu musi istnieć, skoro wszystkie potrafimy rozróżnić, czy coś jest stołem, czy nie. Prawdopodobnie pierwszą, która przyjdzie nam do głowy, będzie: „stół to prostokątny, drewniany blat stojący na czterech nogach, na którym kładzie się posiłki”. Ale jeżeli zaczniemy przypominać sobie wszystkie stoły, które w swoim życiu widziałośmy, zrozumiemy, że nie taką definicją posługuje się nasz mózg w swojej klasyfikacji. Bo czy okrągły stół z trzema nogami nie będzie także stołem? A stół ze szkła i metalu? Albo stół kreślarski? Zastanawiając się nad tym, dojdziemy do – być może – zaskakującego wniosku, że lista cech wspólnych wszystkich stołów jest dużo mniejsza, niż się nam wcześniej wydawało. Zostaje nam płaski blat stworzony z solidnego materiału, wsparty na przynajmniej jednej nodze, na którym można położyć mniejsze przedmioty. Ale teraz z kolei definicja jest zbyt szeroka, bo może obejmować także ławy i stoliki. Musimy więc dodać, że blat musi być duży i położony na odpowiedniej wysokości. Tutaj zaczynamy zauważać niedoskonałość naszego postrzegania rzeczywistości poprzez słowa – nie ma obiektywnej granicy pomiędzy „mały” a „duży”, „nisko” a „wysoko”. Dlatego ludzie będą kłócić się o to, czy ten stół nie liczy się jeszcze jako stolik, czy ta sukienka jest zielona, czy niebieska, albo czy dwadzieścia pięć stopni Celcjusza to chłodno czy gorąco. 
            </p>

            <p>
                Możemy myśleć, że mamy już teraz ostateczną definicję tego, czym jest stół. Ale zawsze może znaleźć się coś jeszcze, co nie będzie do niej pasować, a co z pewnością będziemy jako stół postrzegać. Na przykład obrazek stołu – chociaż nazywamy go stołem, nie jest on ani zbudowany z solidnego materiału i tak naprawdę nie posiada ani nóg, ani blatu. Albo inny ciekawy przypadek, ten już fizyczny – stół tensegracyjny. Ciężko powiedzieć, że ma nogi – przynajmniej nie takie, jakich byśmy mogły oczekiwać.
            </p>

            <div class="imgcontainer">
                <img src="../table.jpg" alt="stół z drewnianym blatem, posiadający z dwóch stron nogi w kształcie litery 'L', po jednej odchodzącej od blatu i podstawy; nogi nie łączą stołu z podłożem, w powietrzu utrzymują blat jedynie łańcuchy, po jednym w każdym rogu i jednym łączącym odgięte części nóg; wydaje się, że konstrukcja powinna upaść, ale jednak stoi" class="img">
                <p>Stół tensegracyjny</p>
                <p class="source">Źródło grafiki: <a href="https://www.reddit.com/r/oddlysatisfying/comments/gxoij5/i_have_built_tensegrity_table/" target="_blank" rel="noopener noreferrer" class="external"><img src="../external.png" alt="zewnętrzny" class="ex">https://www.reddit.com/r/oddlysatisfying/comments/gxoij5/i_have_built_tensegrity_table/</a></p>
            </div>

            <p>
                Do czego nas to prowadzi? Wychodzi na to, że albo możemy rozszerzać naszą definicję w nieskończoność, akceptując fakt, że zawsze może się okazać, że nie jest do końca prawidłowa, albo zrezygnować z szukania ścisłej definicji. Zauważmy jedną rzecz: nasz umysł nie posiada sformułowanej definicji stołu, z którą porównuje nowo napotkane przedmioty, żeby ocenić, czy są stołem, czy nie. Dlaczego widząc po raz pierwszy taki stół tensegracyjny od razu myślimy o nim jako o stole, chociaż brakuje mu solidnych nóg sięgających od blatu do podłogi, które nauczyłośmy się od dzieciństwa łączyć z ideą stołu? Prawdopodobna odpowiedź brzmi, że pomimo tego braku posiada on wystarczająco cech wspólnych z wieloma innymi stołami, że jest dla nas dostatecznie „stołowaty”. Mózg posiada jakąś listę cech charakterystycznych dla danego przedmiotu i wystarczy mu odznaczenie odpowiednio wysokiej ich liczby, aby uznać coś za przynależne do tej konkretnej kategorii. Teraz, kiedy już doszłośmy do tego wniosku, przyjrzyjmy się, jakie cechy nasze umysły posiadają na liście dotyczącej osób. I zauważmy, że większość współosób posiada bardzo dużo z nich.
            </p>

            <p>
                Przeciętna osoba posiada swoje własne:
            </p>
            <ul>
                <li>świadomość</li>
                <li>umiejętność myślenia</li>
                <li>umiejętność wyciągania wniosków</li>
                <li>umiejętność uczenia się</li>
                <li>umiejętność przewidywania możliwych przyszłych zdarzeń</li>
                <li>umiejętność komunikacji</li>
                <li>tożsamość</li>
                <li>wspomnienia</li>
                <li>marzenia</li>
                <li>lęki</li>
                <li>uczucia</li>
                <li>cechy charakteru</li>
                <li>poglądy i opinie</li>
                <li>wierzenia, światopogląd</li>
                <li>wartości</li>
                <li>relacje</li>
                <li>ciało</li>
            </ul>

            <p>
                Definiując osobę jako kogoś, kto posiada wystarczająco dużo tych cech, unikamy niemoralnych wykluczeń, które są nieodzowną konsekwencją definicji takich jak ta <a href="#definicja" class="internal">definicja z encyklopedii PWN</a> – ciężko nazwać „bytami rozumnymi” malutkie dzieci i osoby niepełnosprawne umysłowo, które nie mają za bardzo umiejętności wyciągania wniosków ani przewidywania konsekwencji swoich działań, ale jak najbardziej postrzegamy je jako osoby. Dochodzimy także do wniosku, który dla niektórych może być bulwersujący – nie da się sformułować tej definicji tak, żeby nie obejmowała przynajmniej części zwierząt, nie wykluczając przy tym dzieci. Szczycimy się, że inteligencja jest tym, co odróżnia nas od innych gatunków – a niemowlę nie potrafi zrozumieć, że przedmioty znikające z jego pola widzenia nie przestają istnieć, podczas gdy kruki czy ośmiornice rozwiązują proste zagadki. Czy powinnośmy z tego powodu przestać je traktować jako człowieka? Raczej powinnośmy zaakceptować, że zwierzęta są tak samo zdolne do posiadania uczuć, jak my. Nie jest to proste, bo wytrąca nam z ręki jedyny argument, jaki mamy na tak okrutne traktowanie, jakie wielu z nim zapewniamy, a duża część z nas nie ma ochoty przechodzić na wegetarianizm. Ale przyznanie przed sobą, że nie mamy żadnego usprawiedliwienia, jest pierwszym krokiem do zmiany.
            </p>

            <!-- #animalrights! - Sticky -->

            <p>
                Oczywiście, jak w innych przypadkach, „wystarczająco dużo” cech może znaczyć dla każdego co innego. Dlatego nie zmienia to faktu, że <a href="#dlaczego-to-wazne" class="internal">ważne jest nazywanie współjednostek ich preferowanymi określeniami</a>, a nie tymi, do których definicji twoim zdaniem pasują. Tak samo możesz uważać, że dzieci wedle twojej definicji nie są jeszcze osobami, ale nie zwalnia cię to z obowiązku traktowania ich jak, no właśnie, osób. Świadomych, czujących i myślących osób.
            </p>

            <h2>
                <div class="target" id="przypisy"></div>
                Przypisy
            </h2>

            <ol class="links">

            <li><div class="target" id="1"> </div>
                <a href="#s1" class="internal">↑</a> <a href="https://sjp.pwn.pl/slowniki/osoba.html" target="_blank" rel="noopener noreferrer" class="external"><img src="../external.png" alt="zewnętrzny">https://sjp.pwn.pl/slowniki/osoba.html</a></li>

            <li><div class="target" id="2"> </div>
                <a href="#s2" class="internal">↑</a> <a href="https://encyklopedia.pwn.pl/haslo/osoba;3952289.html" target="_blank" rel="noopener noreferrer" class="external"><img src="../external.png" alt="zewnętrzny">https://encyklopedia.pwn.pl/haslo/osoba;3952289.html</a></li>

            </ol>






            <div class="footer">
                <i>„Ależ oczywiście to dzieje się w twojej głowie, Harry, tylko skąd, u licha, wniosek, że wobec tego nie dzieje się to naprawdę?”</i>

<p>Jesteśmy <a href="../powstawanie" class="internal">poligenicznym</a>, <a href="../system#system-zapelniony-introjektowymi" class="internal">zapełnionym introjektowymi</a>, <a href="../system#system-polifragmentowany" class="internal">poliwielorakim</a>, <a href="../system#system-blurianowy" class="internal">blurianowym</a>, <a href="../system#system-poliswiadomy" class="internal">poliświadomym</a> <a href="../system" class="internal">systemem</a> funkcjonującym pod nazwą <span class="name">System Tęczowego Chaosu</span> . Chaos, bo cóż, nasza wewnętrzna organizacja pogrążona jest w chaosie. Tęczowy, jak by się można było domyślić, wziął się z naszego dużego powiązania ze społecznością LGBTQ+, a także reprezentuje naszą różnorodność – w sensie metaforycznym, a dla niektórych także dosłownym (kilkoro z nas ma synestezję) jesteśmy pełną gamą najróżniejszych kolorów. Niewiele można o nas powiedzieć, żeby odnosiło się to do wszystkich, poza tym, że bardzo się od siebie różnimy. Dlatego kiedy piszemy „my”, najczęściej mamy na myśli tylko część z nas. Naszą misją jest walczyć o tolerancję i równouprawnienie dla osób mnogich i wszystkich innych marginalizowanych grup. Całym sercem podpisujemy się pod <a href="https://kinhost.org/Movement/ManifestoYouDontGetToDefineUsAnymore" target="_blank" class="external"><img src="../external.png" alt="zewnętrzny angielski">manifestem The Crisses</a>. Nic o nas bez nas. Nie będziecie nas dłużej definiować.</p>


<p>Kontakt:
    <a href="mailto:systemteczowegochaosu@gmail.com" class="internal">systemteczowegochaosu@gmail.com</a></p>
    
    <!-- <p><a href="https://www.youtube.com/channel/UCDGJCOfdfaO-rN-3vrzCY-g" target="_blank" rel="noopener noreferrer" class="external"><img src="../external.png" alt="zewnętrzny">Przewodnik po Mnogości na YouTube</a></p>
    
    <p><a href="https://www.youtube.com/channel/UCtyMdp56oEJFtVTqp4G4USQ" target="_blank" rel="noopener noreferrer" class="external"><img src="../external.png" alt="zewnętrzny">System Tęczowego Chaosu na YouTube</a></p> -->
    
    <p><a href="https://discord.gg/SVRTZzkWQC" target="_blank" rel="noopener noreferrer" class="external"><img src="../external.png" alt="zewnętrzny">Mnoga Przestrzeń na discordzie</a></p>
    
    <p>Nie używamy ciasteczek, bo nawet nie wiemy, jak i po co.</p>
    
    <p>Będziemy niezwykle wdzięczne za każde udostępnienie strony i podlinkowanie do nas na witrynach w jakikolwiek sposób nawiązujących do poruszanych przez nas treści. Pomoże to Przewodnikowi po Mnogości dotrzeć z informacjami do większej liczby osób.</p>
    
    <p>Chcemy uczynić nasze treści dostępnymi dla każdego. Jeżeli jest coś, co utrudnia ci korzystanie z witryny, napisz do nas. Postaramy się rozwiązać ten problem.</p>
    
    <p>Strona ma wyłącznie charakter informacyjny i nie powinna być używania w celu diagnozy ani leczenia. Nie bierzemy na siebie odpowiedzialności za żadne decyzje osób czytających podjęte pod wpływem znalezionych tutaj treści.</p>

    <p>Cała zawartość jest udostępniona na licencji <a href="https://oql.avris.it/license/v1.1" target="_blank" rel="noopener noreferrer" class="external"><img src="../external.png" alt="zewnętrzny">OQL</a></p>
</div>



        </main>
    </body>
</html>